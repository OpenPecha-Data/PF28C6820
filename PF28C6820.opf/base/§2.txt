gso med srog med bdag med chos kyi rnams || mgon po mtha’ yas grags mṅas bśad du gsol ||’khor
’di ’di ’dra dam pa mchog lags te || źi ba rtag źi rtag tu ñe bar źi ||

lta ba’i rnam pa ji ltar byaṅ chub lags || khro daṅ phrag dog ṅa rgyal bral ba daṅ ||’dod chags
dṅos bral ji ltar byaṅ chub lags || mgon po mtha’ yas grags mṅas bśad du gsol ||

skyon bral thar pa gaṅ la ma mchis pa’i || ’du byed khams kyaṅ ji ltar byaṅ chub lags ||ji ltar
chos rnams gñis su ma mchis pa || rgyal ba thugs rje mṅa’ bas bśad du gsol ||

chos rnams śin tu rnam par grol gyur ciṅ || mya ṅan ’das daṅ grol mñam ji ltar lags ||chags
pa ma chags nam mkha’i tshul ’dra źiṅ || ’chiṅ bar mi ’gyur gaṅ lags mgon po gsuṅ ||

ka la piṅ ka tshaṅs pa lha yi gsuṅ || ’od la dri med gser gyi mdog mṅa’ ba ||yid ’oṅ ’od gsal
yon tan mchog mṅa’ bas || chos ñid rtag par tshul gcig bka’ stsal gsol ||

sgrib pa ji ltar byaṅ chub mñam pa lags || byaṅ chub raṅ bźin ji ltar chos rnams lags ||chos
daṅ chos min ji ltar ’dra ba lags || de gñis ji ltar nam mkha’ mtshuṅs pa lags ||

chos rnams graṅs daṅ bgraṅ ba ma mchis śiṅ || źiṅ daṅ mñam par de dag ji ltar ’gyur ||skyon
bral byaṅ chub de la ma mchis śiṅ || de la kun mkhyen ma mchis ji ltar lags ||

bgyi daṅ bgyid daṅ bgyi ba’i raṅ bźin daṅ || gzuṅ daṅ ’dzin pa nam yaṅ ma mchis la ||sems can
rnams kyaṅ rtag par ma mchis śiṅ || de la chos spyod ji ltar ma mchis ’gyur ||

de la tshul khrims bzod pa ma mchis śiṅ || tshul khrims ’chal pa’aṅ de la ma mchis la ||bsam
gtan śes rab de la ma mchis śiṅ || rtogs daṅ ma rtogs ma mchis ji ltar lags ||

chos rnams dri med dag pa ji ltar lags || nam mkha’ ’dra źiṅ ci yaṅ ma lags la ||nam yaṅ sems
kyi raṅ bźin mi dmigs śiṅ || chos rnams sems med ji ltar lags par ’gyur ||

yoṅs su śes bgyi ji ltar ma mchis śiṅ || sgom daṅ mṅon bgyi mchis pa ma lags la ||gaṅ du’aṅ
de la spaṅ ba ma mchis pas || sems can ji ltar nam mkha’i dbyiṅs ’dra lags ||

gaṅ la chos ñid gcig gi tshul gyur pa || de la raṅ bźin nam yaṅ ma mchis la ||skye ba nam yaṅ
de la ma mchis pa’i || chos kyi tshul ni mgon pos bśad du gsol ||

de la slob daṅ dgra bcom ma mchis te || raṅ rgyal ji ltar mchis pa ma lags śiṅ ||byaṅ chub tshol
ba’i chos kyaṅ ma mchis la || soṅ daṅ ’oṅs pa ma mchis ji ltar lags ||

gaṅ la gnas daṅ rten pa ma mchis śiṅ || ’oṅ daṅ ’gro ba dag kyaṅ ma mchis la ||chos rnams ’gro
daṅ ’oṅ daṅ bral bas na || ri bźin mi g-yo brtan gnas ji ltar lags ||

de la ji ltar ’du śes gzugs ma mchis || gzugs kyi raṅ bźin ji ltar byaṅ chub lags ||gzugs daṅ
byaṅ chub ji ltar gñis ma mchis || dri med mchog mṅa’ rgyal bas de dag gsuṅs ||

saṅs rgyas gaṅ la ma mchis chos dag daṅ || dge ’dun gaṅ la ma mchis de slad du ||saṅs rgyas
chos daṅ dge ’dun mchog gi rnams || de dag gcig gi tshul du ji ltar ’gyur ||

gaṅ la stoṅ daṅ mtshan ñid ma mchis śiṅ || ’du daṅ ’bral ba de la ma mchis la ||chos rnams miṅ
daṅ miṅ med bral ba ste || sgra brjod brag ca ’dra ba ji ltar lags ||

skye daṅ skye med gaṅ la ma mchis śiṅ || gaṅ la skyon bral mya ṅan ’das pa daṅ ||’khor ba dag
kyaṅ de la ma mchis pas || chos rnams thams cad tshul gcig ji ltar ’gyur ||

lha daṅ klu dag de la ma mchis śiṅ || gnod sbyin mi’am ci daṅ ’dre dag daṅ ||sems can dmyal
ba de la ma mchis śiṅ || ji ltar de la sems can lam ma mchis ||

mgon pos chos rnams gaṅ gsuṅs tshul dag daṅ || sdig pa’i blo can mu stegs gaṅ smra ba ||de dag
gñis su ma mchis ji ltar lags || yi ge kun la gcig tu ji ltar ’gyur ||

de nas bcom ldan ’das kyis byaṅ chub sems dpa’ sems dpa’ chen po seṅ ge’i rtsal gyis ’gro ba
la legs so źes bya ba gnaṅ ste || rigs kyi bu legs so legs so || khyod kyis ji tsam du ’jig
rten thams cad kyis yid ches par dka’ ba’i dri ba ’di dris pa ṅo mtshar che’o ||rigs kyi
bu chog mod khyod kyis ’di dris pas ci źig bya |’di ni byaṅ chub sems dpa’ las daṅ po pa
stoṅ pa ñid kyi lta ba can | mtshan ma med pa’i lta ba can | smon pa med pa’i lta ba can
| skye ba med pa’i lta ba can | dṅos po med pa’i lta ba can | mtshan ñid med pa’i lta ba can
| saṅs rgyas kyi lta ba can | byaṅ chub kyi lta ba can dag gi gnas ma yin no ||rigs kyi
bu chos bstan pa ’di ni byaṅ chub sems dpa’ las daṅ po pa’i mdun du mi brjod do ||de ci’i
phyir źe na || de ni de’i dge ba’i rtsa ba rnams thams cad kyi thams cad du rgyun chad du
’oṅ ṅo || saṅs rgyas kyi byaṅ chub las kyaṅ ñams par ’gyur srid do || rtag pa’am chad par
yaṅ lhuṅ du ’oṅ ṅo || de bźin gśegs pas kyaṅ ci las dgoṅs te chos bstan mi śes srid do ||

