rigs kyi bu de ltar phra ba ni las kyi sgrib pa yin gyis | rigs kyi bu su las kyi sgrib pa de
ltabu mi ’dod pa de dag gis gźan gyi spyod pa la khoṅ khro bar mi bya’o || de’i spyod pa
thams cad la yid ches par bya’o ||’di sñam du pha rol gyi sems ni bdag gis mi śes te | sems
can gyi spyod pa ni śes par dka’o sñam du sems bskyed par bya’o ||don gyi dbaṅ de gzigs
nas | de bźin gśegs pas ’di skad du chos ston te | gaṅ zag gis gaṅ zag la tshod gzuṅ bar
mi bya’o || gaṅ zag gis gaṅ zag la tshod bzuṅ na rma ’byuṅ bar ’gyur te | ṅa’am gźan yaṅ ṅa
daṅ ’dra ba dag gis gaṅ zag la tshod gzuṅ ṅo ||rigs kyi bu su bdag bsruṅ bar ’dod pa des
gźan su’i spyod pa la’aṅ brtag par mi bya ste | de dag la ’di ni ’di ’dra’o || ’di ni ’di
’dra’o źes dpya bar mi bya’o ||ñin mtshan du saṅs rgyas kyi chos la brtson par bya’o ||

rigs kyi bu chos la bsgoms pa’i yid kyis bsam pa thag pa nas yaṅ dag par źugs pa’i byaṅ chub
sems dpa’ ni gźan la dpya bar brtson par mi gnas so ||rigs kyi bu gal te stoṅ gsum gyi stoṅ
chen po’i ’jig rten gyi khams na | sems can gaṅ ci sñed cig yod pa de dag thams cad byaṅ
chub sems dpa’ la la źig gis dge ba bcu’i las kyi lam la bkod pa bas | byaṅ chub sems dpa’
gaṅ gcig pu dben par ’dug ste| chuṅ ṅu na se gol gtogs pa tsam du’aṅ chos thams cad tshul
gcig par yid ches śiṅ tha na chuṅ ṅu dri ba’am | dpyad pa’am | luṅ ’bog pa’am | kha ton
bya ba’i phyir gnas na | ’di ni de bas ches bsod nams maṅ du ’phel lo ||de ci’i phyir źe
na | rigs kyi bu tshul ’di khoṅ du chud pas byaṅ chub sems dpa’ rnams las kyi sgrib pa thams
cad rnam par dag pa ’thob bo || sems can thams cad la chags pa daṅ | khoṅ khro ba daṅ bral
bar ’gyur ro || rnam pa thams cad mkhyen pa’aṅ myur du ’thob par ’gyur ro ||

