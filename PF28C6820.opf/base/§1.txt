’di skad bdag gis thos pa dus gcig na | bcom ldan ’das rgyal po’i khab kyi bya rgod ’phuṅs pa’i
ri la | dge sloṅ lṅa brgya tsam gyi dge sloṅ gi dge ’dun chen po daṅ thabs gcig tu bźugs
te | byaṅ chub sems dpa’ stoṅ phrag bcu gñis ’dus pa yaṅ’di lta ste | byaṅ chub sems dpa’
sems dpa’ chen po bkod pa rab tu brgyan pa daṅ | byaṅ chub sems dpa’ sems dpa’ chen po
seṅ ge’i rtsal gyis ’gro daṅ | byaṅ chub sems dpa’ sems dpa’ chen po ’od zer thogs pa med
par śin tu sbyaṅs pa’i ’od kyi gzi brjid ’bar ba daṅ | byaṅ chub sems dpa’ sems dpa’ chen
po ri rab zom la rnam par spyod pa’i rgyal po daṅ | byaṅ chub sems dpa’ sems dpa’ chen po
dga’ bas rab tu ’dzum pa’i ’od dri ma med pa daṅ |byaṅ chub sems dpa’ sems dpa’ chen po ñi
ma’i ’od zil gyis gnon pa’i ’od ’phro daṅ | byaṅ chub sems dpa’ sems dpa’ chen po go ’phaṅ
dam pa dri ma med pa thob pa daṅ | byaṅ chub sems dpa’ sems dpa’ chen po gzi brjid ’gro
ba la ’phro ba’i pad ma rab tu rgyas pa’i lus daṅ | byaṅ chub sems dpa’ sems dpa’ chen po
tshaṅs pa’i sgra dbyaṅs kyi skad sgrogs pa daṅ | byaṅ chub sems dpa’ sems dpa’ chen po seṅ
ge’i rgyal po ’gro ba rnam par rol pa’i blo ’gros daṅ |byaṅ chub sems dpa’ sems dpa’ chen
po gser mdog gzi brjid dri ma med pa rnam par dag pa daṅ | byaṅ chub sems dpa’ sems dpa’
chen po reg na ’jam źiṅ gźon pa’i lus daṅ | byaṅ chub sems dpa’ sems dpa’ chen po gser gyi
rgyan ltar mtshan rab tu rgyas pa’i lus daṅ | byaṅ chub sems dpa’ sems dpa’ chen po ’od zer
bcus bdud rab tu ’dul ba daṅ | byaṅ chub sems dpa’ sems dpa’ chen po spyod lam źi bas ñe
bar źi bar ’gro ba daṅ | byaṅ chub sems dpa’ sems dpa’ chen po gzugs ’dzin mṅon par ’phags
pa’i rgyal po daṅ | byaṅ chub sems dpa’ sems dpa’ chen po lha’i sgra dbyaṅs skad sgrogs
daṅ |byaṅ chub sems dpa’ sems dpa’ chen po chos thams cad la dbaṅ phyug gi dbaṅ gi rtsal
gyis spyod pa daṅ | byaṅ chub sems dpa’ sems dpa’ chen po gzi brjid dri ma med pa’i lus daṅ
| byaṅ chub sems dpa’ sems dpa’ chen po ’jam dpal gźon nur gyur pa daṅ | de dag la sogs
pa byaṅ chub sems dpa’ stoṅ phrag dgu bcu rtsa gñis daṅ yaṅ thabs cig go ||de nas byaṅ chub
sems dpa’ sems dpa’ chen po seṅ ge’i rtsal gyis ’gro bas | byaṅ chub sems dpa’i tshogs de
lta bu de mthoṅ nas | stan las laṅs te bla gos phrag pa gcig la gzar nas | pus mo g-yas
pa’i lha ṅa sa la btsugs te | bcom ldan ’das gaṅ na ba de logs su thal mo sbyar ba btud nas
| tshigs su bcad de źu ba źus pa |

